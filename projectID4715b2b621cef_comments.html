<HTML><BODY>Het Oera Linda Boek, een meesterlijke vervalsing van een zogenaamd eeuwenoud manuscript vol met uiterst ongeloofwaardige stellingen over de Friezen, die de bron van alle beschaving zouden zijn, en een gebied dat zich uitstrekte van Scandinavië tot het Iberisch schiereiland beheersten... 

<p>De controverses rond dit boek zijn niet te tellen. De hoogtepunten waren de jaren kort na de verschijning (in 1872), kort voor de tweede wereld-oorlog, en recentelijk in de new-age beweging.

<p>Binnen de geschiedkunde is het boek al vrijwel vanaf het begin herkend als een vervalsing, en is de grote open vraag wie ervoor verantwoordelijk is geweest.

<p>Dit boek biedt een transcriptie van het 'origineel', en een Nederlandse vertaling. In het oorspronkelijke boek komen deze afwisselend op de linker en rechter pagina. Voor dit project heb ik ze afgescheiden, zodat beide teksten doorlopen. Hierdoor wordt er steeds een pagina overgeslagen als je met de tekst in de ene of andere taal bezig bent.

<p>Een Engelse vertaling is er ook en verschijnt hopelijk binnenkort als een apart project. Deze bevat dezelfde 'oud-Friese' tekst, die ik daaruit dus ook zal weglaten.

</BODY></HTML>